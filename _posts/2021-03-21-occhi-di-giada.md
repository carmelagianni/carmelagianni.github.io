---
title: 'Occhi di giada'
date: '2021-03-21T09:22:47+01:00'
author: carmela
layout: post
permalink: /2021/03/21/occhi-di-giada/
---

![](/assets/img/2021/03/Woman-Wolf-3-e1556358167881.jpg)

Nei campi di giovinezza  
corre la mia innocenza  
inseguita da un’oscura tempesta  
si spengono i bagliori cocenti del sole  
la danza sensuale delle alte spighe di grano

Ululati laceranti  
rompono il silenzio della vallata  
s’alza un tintinnio di campanacci  
avanza un branco di lupi  
circonda il campo di pastura  
diventa rabbia l’ultimo mio fremito di paura

Getto a terra il mio bastone  
davanti alla coppia dominante  
mi vesto di rosso scarlatto  
gli occhi di giada  
sprizzo coraggio e fierezza anch’io  
avanzo sulla linea di confine  
accarezzo serena le loro teste

Mi sveglio di botto  
attraverso la stanza  
finisco di dipingere il quadro  
in cui abito da tempo  
a lui affido i sogni e le paure  
affinchè volino via