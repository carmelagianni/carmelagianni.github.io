---
title: 'Aspettando la luna'
date: '2019-02-04'
author: carmela
layout: post
permalink: /2019/02/04/aspettando-la-luna/
---

![](/assets/img/2019/12/luna-01.jpg)

Scompare il sole  
oltre la frontiera  
precipita nell’abisso il tempo   
immoto resta il viandante stanco  
accucciato sotto un cespuglio  
piedi nudi sulla terra arsa   
l’ultima orma sotto la sua testa

Laggiù  
diventa cupo  
lo stagno rosso vermiglio  
lui s’addormenta aspettando la luna  
Sognando la ritrova nel pozzo  
dove affonda lento  
sospinto da vortici d’acqua   
e vibrio di stelle

Nel profondo scopre una via   
lascia cadere dalle sue mani   
la sfera del sacro e profano  
vede sfumare   
riti e miti  
storie e leggende

Ora respira aria lieve  
si bagna di gocce di luce   
recupera memorie dimenticate  
s’illumina d’immenso