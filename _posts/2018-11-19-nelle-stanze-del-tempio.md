---
title: 'Nelle stanze del Tempio'
date: '2018-11-19T07:06:19+01:00'
author: carmela
layout: post
permalink: /2018/11/19/nelle-stanze-del-tempio/
---

![](/assets/img/2019/12/fumo-01.jpg)

Danze frenetiche   
nelle stanze del Tempio  
sogni sulle montagne russe   
ritmi impressionanti  
oceani d’emozioni  
turbano il destino   
d’un vecchio saggio

In una notte libera  
si cimenta a contar le stelle   
tra nuvole ribelli;  
sulle ali del vento   
sorvola leggero   
un pezzo di cielo;  
percepisce il fruscio  
d’un fiore sbocciato al sole  
nascosto in un labirinto di lune:  
nel suo candido profumo   
ritrova la sua innocenza   
si commuove   
pensa a ciò che lascia al mondo

Rintocchi di campane  
dolci uragani di amori mai sopiti  
lo inseguono invano  
si sciolgono in esili fili  
tacciono davanti alla Terra del Silenzio.