---
title: 'Uno stato d&#8217;animo'
date: '2021-02-21T17:08:50+01:00'
author: carmela
layout: post
permalink: /2021/02/21/uno-stato-danimo/
---

![](/assets/img/2021/02/images-1.jpgclessidra.jpg)

Emerge uno stato d’animo  
ne avverto la stanchezza  
un richiamo profondo  
un irrefrenabile desiderio  
uno schiaffo al volto  
morsi nell’anima  
impronte brucianti

Mi guardo allo specchio  
noto il passaggio del tempo  
occhi spenti  
cataratta  
pelle rugosa  
ossa doloranti  
segni scolpiti sulla pelle

Non ho tempo per soffrire  
capovolgo la clessidra  
nel mio cuore palpitante  
imbocco la via dei ricordi  
mi cullo in gioie e nostalgie  
coltivo la speranza