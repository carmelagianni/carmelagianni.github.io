---
title: 'Mia nonna Carmela'
date: '2021-07-17T14:34:07+02:00'
author: carmela
layout: post
permalink: /2021/07/17/mia-nonna-carmela/
---

![](/assets/img/2021/07/20210717_141542.jpg)

Uno sguardo s’impiglia oltre le nuvole  
ed è subito estasi d’amore

Nella voce del tempo  
emozioni struggenti  
profumo di biscotti, merletti  
abbracciate al canto del vento

C’era sempre un raggio di sole  
nel sorriso di mia nonna  
cielo limpido  
la carezza dell’anima  
il ritorno a casa

Ricordo il suo grembiule  
pieno di caramelle  
di storie strampalate  
fantasmi, castelli, fate  
magie e saggezza  
cullate dalla sua grande bellezza